\subsection{Taxi-app}

Vi har kommet opp med en forretningsidé som vil gjøre det enklere og mer effektivt både for kunden og for taxiselskapene å finne hverandre. Ideen går ut på at alle taxiselskapene listes i applikasjonen vår, slik at man ved behov kan kontakte drosjer i nærområdet.

Taxiselskapene kan også, om det ønskes, installere en GPS-enhet i drosjene sine, slik at brukeren kan få informasjon om drosjer i nærområdet. Brukeren kan så bestille drosjen ved et tastetrykk, og drosjen vil da få opp lokasjonen til kunden. Dersom drosjen godtar bestillingen, får kunden beskjed om at drosjen er på vei, og da får også kunden opp avstands/tidsestimat på drosjen.

\subsection{Radonmåler}

Denne forretningsideen er en forbedret versjon av et eksisterende produkt: radonmåler.

Problemet med tradisjonelle radonmålere er at de er tungvinte å bruke. Man må gå til radonmåleren og enten manuelt lese av verdier på et lite display eller plugge enheten i en datamaskin og laste ned dataene. Radonmåleren vi ser for oss laster jevnlig opp data direkte til skyen. Måledataene kan aksesseres på en webside eller i en app. Dataene kan presenteres som grafer og sammenlignes med nåværende forskrifter. Tilgang til dataene for en bestemt måler krever innlogging. Radonmåleren kan flyttes rundt i en bygning for å måle radonkonsentrasjon på ulike posisjoner. Den kan ha GPS og andre sensorer som automatisk registrerer posisjon.

Dagens forskrifter for radon i nye bygninger sier at radonkonsentrasjonen må være under en viss verdi. Derfor er behovet stort for å automatisere og forenkle utføring av disse målingene.